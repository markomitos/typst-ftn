= Увод
<увод>

== Motivacija

Модерна интегрисана развојна окружења (_Integrated Development Environment_, IDE)
имају велики број функционалности које помажу програмерима да ефикасно рукују
пројектима великог обима. Једна од кључних функционалности у IDE-овима, попут
_IntelliJ IDEA_, је претрага _Search Everywhere_ (SE), која кориснику на једном месту
омогућава да претражи све функционалности окружења, као и све датотеке и њихов
садржај унутар пројектне структуре.

Kорисници често не знају тачно име функционалности коју желе да пронађу, што
отежава претрагу. Како би се овај проблем ублажио, истражују се решења модела
машинског учења (ML) која могу да предвиде име жељене функционалности.
Коришћењем ових модела могуће је направити препоруку претраге, чиме би се
олакшало коришћење функционалности SE. Најефикаснија препорука би била
уколико би модел био трениран над претходним претрагама корисника и
других корисника, као и над контекстом под којим је претрага позвана.

Тренирање модела над осетљивим корисничким подацима представља изазов у
погледу приватности и поверљивости. Многе компаније морају чувати поверљивост
свог кода и информационих система. Уредбе о заштити података корисника попут
Опште уредбе о заштити података(_General Data Protection Directive_, GDPR), која
је ступила на снагу у Европској Унији, забрањују обраду података без експлицитне
сагласности корисника или адекватног правног основа. наведена ограничења онемогућавају
директно слање података на централни сервер ради тренирања модела.
